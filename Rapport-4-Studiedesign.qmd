---
title: "Rapport 4 - Studiedesign"
format: html
editor_options: 
  chunk_output_type: console
bibliography: references.bib
editor: 
  markdown: 
    wrap: 72
---

## Innledning

Treningsperiodisering er en systematisk treningsstrategi som blir
benyttet for å optimalisere prestasjon og fysiologisk tilpasning. Dette
skjer gjennom variasjon i intensitet, volum og belastning
[@rønnestad2012]. Periodisering er svært relevant i
utholdenhetsidretter, der VO₂max ofte brukes som en indikator på aerob
kapasitet og prestasjonsnivået til utøveren. Det blir benyttet ulike
modeller som blokkbasert, tradisjonell og høyintensiv periodisering.
Disse metodene har blitt utviklet for å maksimere treningsutbyttet.

De fem originale forskningsstudiene som undersøker effektene av
periodisering er valgt for å representere et bredere spekter av ulike
design og tilnærminger. Rapporten fokuserer på studiedesign og valgene
av statistiske metoder. Dette er avgjørende for å tolke funnene på en
valid og pålitelig måte [@hulley2013]. Resultatene fra denne analysen er
relevante for både forskere og trenere som ønsker å utvikle effektive
treningsprogrammer for utholdenhetsutøvere.

## Studiedesign

Valg av studiedesign er avgjørende for å besvare forskningsspørsmål på
en pålitelig måte, og trekke gyldige konklusjoner. Generelt sett kan
forskningsdesign deles inn i eksperimentelle og observasjonelle
tilnærminger, hvor randomiserte kontrollerte studier (RCT) er
gullstandarden for å etablere kausalitet. Dette er noe som gir en høy
intern validitet, men slike studier kan ofte kreve betydelige ressurser
og ha begrenset ekstern validitet. Longitudinelle studier gir en
verdifull innsikt i hvordan variabler som VO₂max kan utvikle seg over
tid, men de er sårbare for små utvalg og fraværet av randomisering.

Observasjonelle studier og case-studier gir dyp innsikt i spesifikke
mønstre og fysiologiske tilpasninger. Selv om disse studiedesignene
mangler kontrollgrupper og ikke kan etablere kausalitet, kan de fortsatt
være svært nyttige for å lage hypoteser og skape forståelse for
detaljerte mekanismer. Avanserte metoder, som for eksempel nær-infrarød
spektroskopi (NIRS) og blandede modeller illustrerer hvordan ulike
tilnærminger kan tilpasses til spesifikke forskningsspørsmål.
[@hulley2013] understreker det at valg av studiedesign bør settes opp
mot forskningsspørsmålets krav til intern validitet, generaliserbarhet
og ressursbruk. Ved å kombinere styrkene fra ulike typer studiedesign
kan forskningen gi en mer helhetlig forståelse av forskningsfeltetl. De
fem studiene i denne rapporten inkluderer et spekter av design hvor hver
tilnærming har sine styrker og svakheter. Valget av studiedesign
påvirker både kvaliteten på dataene som bringes frem og hvordan
resultatene kan generaliseres [@hulley2013].

## Analyse av studiene

[@sellés-pérez2024] er en longitudinell studie av triatleter hvor de
fulgte tre kvinnelige U23-triatleter. Utøverne ble fulgt gjennom en
sesong for å evaluere hvordan treningsbelastningen påvirket VO₂max og
kroppssammensetning. Det ble benyttet lineær regresjon for å analysere
datamaterialet. Ettersom at studien inneholder et lite utvalg og har en
mangel på randomisering, så blir genrelaiserbarheten svekket. Til tross
for dette gir studien en verdifull innsikt i disse type endringer blant
unge utøvere.

[@rønnestad2012] er en RCT-studie av blokkbasert periodisering. Denne
studien sammenlignet effekten av blokkbasert og tradisjonell
periodisering på VO₂max og anaerob terskel. Studien besto av 21 godt
trente syklister, og varte over 12 uker. Det ble brukt t-tester og ANOVA
ble for å analysere forskjellene mellom grupper. Studiens validitet blir
styrket av randomiseringen, men ettersom at utvalget fortsatt et mindre
vil det begrense overførbarheten til andre populasjoner.

[@rønnestad2018] er en langtids case-studie hvor de fulgte en
elitesyklist over 58 uker for å nærmere undersøke effekten av
blokkbasert trening. Det ble benyttet deskriptiv statistikk og
trendanalyser for å evaluere endringene i VO₂max og laktatterskel.
Styrken til studien er at den er såpass langsiktig, men mangelen på
kontrollgrupper reduserer muligheten for å trekke kausale konklusjoner.

[@vaccari2022]sin studie sammenlignet ulike høyintensitetsprotokoller og
hvilken innvirking dette hadde på VO₂max. Det ble benyttet avanserte
statistiske metoder, og blandede modeller som skapte en mer robust
analyse av datasettet. Studien viser frem hvilken betydning individuelle
tilpasninger har til høyintensiv trening. Mangelen på kontrollgrupper
svekker de kausale konklusjonene.

[@hopker2016]gjennomførte en observasjonsstudie for å undersøke hvordan
langvarig konstant belastning påvirker VO₂max og muskeleffektivitet.
Studien brukte nær-infrarød spektroskopi (NIRS) for å måle
muskeloksygenopptak under ulike treningsprotokoller.
Forskningsspørsmålet fokuserte på hvordan muskulære og kardiovaskulære
tilpasninger skjer over tid ved utholdenhetstrening. (NIRS) målingene
for muskeloksygenopptak ga en detaljert innsikt i de fysiologiske
tilpasningene til utholdenhetstrening. Fraværet av kontrollgrupper og en
mindre utvalgsstørrelse begrenser den kasuale validiteten til studien.

## Sammenligning av statistiske metoder

Studiene benyttet ulike statistiske metoder for å svare på
forskningsspørsmålene. Dette var tilpasset studienes design og
datagrunnlag. T-tester og ANOVA som ble brukt i [@rønnestad2012] er
standardmetoder som benyttes for å evaluere forskjeller mellom ulike
grupper. Disse metodene passer godt til å analysere effektene av
intervensjonene som sammenligner de ulike treningsprotokollene. Dette er
noe som forutsetter et normalfordelt datamateriale og homogene
variansforhold. Det kan være utfordrende med mindre utvalg, men
randomiseringen i studien styrket derimot validiteten. Metodene alene
gir en begrenset innsikt i de individuelle variasjonene.

Lineær regresjon ble benyttet i [@sellés-pérez2024]. Dette er en
effektiv metode for å analysere sammenhengene mellom treningsvolum og
VO₂max. Denne metoden er derimot noe sårbar når det gjelder effekten av
små utvalg. Dette kan påvirke presisjonen til estimatene og redusere
generaliserbarheten av funnene i studien. I tillegg manglet studien
randomisering, som kan øke risikoen for bias.

Deskriptiv statistikk og trendanalyser ble brukt i [@rønnestad2018] og
[@hopker2016], men med ulike formål. Disse metodene gir enkle og
visuelle tilnærminger når det gjelder å identifisere langsiktige mønstre
og fysiologiske tilpasninger. Selv om dette gir en verdifull innsikt i
individuelle og overordnede mønstre, mangler metodene robusthet for å
etablere kausale sammenhenger. Særlig for de studiene som mangler
kontrollgrupper. Der [@rønnestad2018] fokuserte på trendanalysene over
58 uker i en enkelt case-studie, kombinerte [@hopker2016] deskriptiv
statistikk med avanserte teknologiske målinger. Begge studiene har et
fravær av randomisering og kontrollgrupper, som svekker kausaliteten til
begge studiene.

[@vaccari2022] benyttet blandede modeller. Dette gir en mer avansert
statistisk tilnærming, hvor det gis større mulighet til å kontrollere
variasjon mellom deltakere. Det gir grunnlag for å kunne analysere
komplekse datasett med gjentatte målinger, som øker robustheten og
validiteten av funnene i studien. Ettersom at det er et fravær av
kontrollgrupper i studien svekker dette muligheten til å trekke sterke
kausale konklusjoner.

\newpage


## Konlusjon

Studiene demonstrerer at forskjellige design og statistiske metoder har
ulike styrker og svakheter. Longitudinelle design gir gjerne mer innsikt
i endringer over tid, men kan lide av at uvalget er for lite.
RCT-studier gir høy validitet, men kan ha begrenset generaliserbarhet.
Case-studier og observasjonsstudier gir spesifikke detaljer, men kan
ofte mangle kausale forklaringer. For fremtidig forskning anbefales det
å kombinere styrkene i disse metodene. Dette kan være ved å bruke større
utvalg, crossover-design og benytte avanserte statistiske og blandede
modeller. Dette kan forbedre generaliserbarheten og kausaliteten til
studiene, og samtidig gi en mer helhetlig forståelse av periodiseringens
effekt på VO₂max.
